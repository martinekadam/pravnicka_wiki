---
title: Pět důvodů, proč jsme založili Právnickou wiki.
description: This is my first post on Docusaurus.
slug: pet-duvodu
authors: admin
tags: [admin, o-projektu]
hide_table_of_contents: false
---

Proč stavíme wiki, když máme Google Drive?

<!-- truncate -->

Už několik let naši kolegové a kolegyně shromažďují na Google Drivu neuvěřitelné množství studijních materiálů. Je to obdivuhodná práce, ze které všichni těžíme. Přesto při každodenním používání narážíme na limity, které nás motivovaly k pokusu o něco nového.

Právnická wiki je zatím v testovacím provozu a spousta obsahu v ní ještě chybí. Přesto věříme, že tato cesta má smysl. Proč se tedy snažíme o vlastní web?

1. **Interaktivní funkce:** Google Docs jsou skvělé na psaní, ale nedovolí nám vytvářet interaktivní obsah jako je náš [plánovač studia](../docs/studijni-opory/planovac-studia.mdx) nebo [test z římského práva](../docs/povinne-predmety/rimske-pravo/rimske-pravo-test). Chceme, aby studium nebylo jen drcení souborů, ale zkoušení si znalostí.
1. **Propojení informací:** Wiki formát umožňuje dynamicky propojovat a vyhledávat materiály napříč celým webem. Už žádná samostatné soubory, jen jeden moderní web. 
1. **Přístupnost:** Víme, že každý studuje jinak. Proto na wiki ladíme věci jako tmavý režim, kontrastní barvy a písmo podle preferencí uživatelů, což jsou vychytávky, které při dlouhých nocích nad skripty pomáhají.
1. **Snadnější orientace:** Drive je skvělý archiv, ale občas je těžké se v té struktuře složek a kopií neztratit. Wiki se snažíme stavět tak, aby vše bylo na pár kliknutí a co nejrychlejší.
1. **Otevřenost a kontinuita:** V minulosti vzniklo několik podobných projektů, které bohužel utichly s odchodem jejich autorů*autorek z fakulty. Naším cílem je vytvořit otevřený systém, který bude moci snadno spravovat a doplňovat kdokoliv další.

Líbí se vám, co děláme? Sledujte nás na [Instagramu](https://instagram.com/pravnicka.wiki).  
Chtěli byste se zapojit? Napište nám na info@pravnicka.wiki. 